<!DOCTYPE HTML PUBLIC "-//W3C//DTD
HTML4.0Transitional//EN""http://www.w3.org/TR/REC-html40/loose.dtd"
>

<html>
  <head>
    <meta http-equiv="Content-Type" content=
    "text/html; charset=ISO-8859-1">
    <meta name="PublishedIn" content="Letters of Vincent van Gogh, 1886 - 1890: Publisher: Scolar Press, 1977">
    <meta name="Author" content="Vincent van Gogh">
    <meta name="Recipient" content="His Parents">
    <meta name="Location" content="Auvers-sur-Oise">
    <meta name="Date.Spread" content="1">
    <meta name="Date.Written" content="25 May 1890">
    <meta name="Source" content=
    "Private Collection, van Gogh family">
    <meta name="Editor" content="Robert Harrison">
    <meta name="Translator" content="Robert Harrison">
    <meta name="DC.Type" content="letter">
    <meta name="DC.Identifier" scheme="Bulfinch,etc" content="639">
    <meta name="DC.Date" scheme="W3CDTF" content="1890-05-25">
    <meta name="DC.Language" scheme="RFC1766" content="nl">

    <title>Letter from Vincent van Gogh to his mother</title>
    <meta name="DC.Subject" content="health.general, Theo.health">
  </head>

  <body>

    <p>[In moeders handschrift: Laatste brief van Vincent: 10 dagen tevoren.]</p>

    <p>Beste Moeder,</p>

    <p>Wel bedankt voor uw laatsten brief, dien ik nog niet
    beantwoordden. Wil heeft mij verteld dat U nog naar Nuenen
    zijt geweest. Wat ik mij zoo erg goed kan begrijpen en reeds
    verlangend ben van U te hooren  hoe U daar de dingen gevonden hebt
    en oude vrienden hebt bezocht. </p>

    <p>De tijd gaal snel voorbij al duren sommige dagen lang. En het
    was met veel belangstelling dat ik hoorde dat Wil in het hopital
    Wallon werkzaam is geweest.  Het was eigentlijk mijn plan niet om
    reeds weer naar Parijs terug te gaan ik had er nog een jaar gebleven als
    niet de laatste keer ik niet wel was ik het bepaald gedeeltelijk moest
    toeschrijven aan den invloed die de ziekte van anderen op mij maakte.
    Waarom ik besloot dat het tijd was te veranderen van omgeving wilde
    ik mijn betrekkelijke werkkracht en wat mij rest van gezond verstand behouden.
    Dat schreef ik nog heden aan Dr. Peyron ik had er met hem woorden over
    gehad maar wij waren toch goed gescheiden en hij had Theo naar
    tijding van me gevraagd. Ik hield veel van hem en wederkeerig  maakte
    hij een onderscheed in mijn voordeel tusschen  mij en anderen van zijn patiënten.</p>

    <p>En het is zoo dat als ik er ooit wilde terug kunnen ik
    er als bij vrienden zijn zoude. Doch ’t het genoegen Theo
    terug te zien en kennis te maken met Jo die mij verstandig
    en hartelijk en  eenvoudig voorkomt en met mijn nieuw
    naamgenootje en verder  terug te zijn onder de schilders en
    weer verdiept in al de strijd en discussie en vooral arbeid in
    het wereldje op zich zelf van de schilders al die afleiding werkt
    <label content="health.general">naar ’t mij voorkomt
    gunstig in zoover dat de symptomen van de kwaal die er als de
    thermometer van zijn geheel verdwenen dezer dagen - ofschoon
    men naar ik leerde daar niet heel vast
    staat op mag maken.</label></p>

    <p>De doktor hier heeft mij veel sympathie beloond ik kan er aan
    huis komen zoo dikwijls ik wil en hij is goed op de hoogte
    van wat er onder de schilders dezen dagen behandeld wordt. Hij is
    zelf zeer zenuwachtig vooral denkelijk is dat er niet beter op geworden
    sedert den dood van zijne vrouw. Hij heeft twee kinderen een meisje van
    19 en een jongen van 16. Hij zegt mij dat het werken nog ’t beste
    is om in mijn geval er boven op te blijven.</p>

    <p>Nu in de laatste 14 dagen of 3 weken die ik te St-Rémy was
    heb ik nog gewerkt van s’morgens vroeg tot s’avonds zonder ophouden.
    En ben maar een paar dagen te Parijs gebleven en hier
    dadelijk weer aan den gang gegaan.</p>

    <p><label content="Theo.health">Theo wachtte me aan de spoor op en mijn eerste indruk
    was hij bleeker zag  dan toen ik vertrok, maar al pratende en toen
    ik hem t’ huis aan den gang zag viel het mij mede - ofschoon hij
    hoestte - toch is het werkelijk waar hij er in dien tijd niet op
    achteruit ging. Al bleef ’t dus ’t zelfde zou ik haast durven gelooven
    dat dit reeds wat gewonnen mag worden gerekend.  En het volgend
    jaar hij eer sterker dan zwakker zal worden.
    Het is een geduld werk zijn gestel en het leven in zijn
    omstandigheden.</label></p>

    <p>Enkele bijzonderheden hoorde ik van hem betreffende Cor. Als ik
    schrijft groet hem regt hartelijk voor me en vertel hem eens ik weer
    terug ben. Ik zou hem wel schrijven maar het is een zoo heel ander
    vak het zijne en het mijne.</p>

    <p>Theos’ vacantie nadert en dus zult U hen betrekkelijk spoedig
    terug zien.Zij hebben plan ook een paar dagen naar hier te komen,
    want wij hebben elkaar maar weinig en kort en gehaast gezien.</p>

    <p>Het is hier ongelukkig duur in het dorp maar Gachet
    de dokter zegt me het in al de dorpen in den omtrek al mee net
    eender is en hij zelf er ook veel van te lijden heeft bij
    vroegen vergeleken. En in de eerste tijden dien ik nog in de buurt
    van een doktor dien ik ken te blijven. En hem kan ik in schilderijen
    betalen en een ander zou ik dat niet kunnen in geval er eens iets
    gebeurde dat ik zijn hulp noodig had.</p>

    <p>Nu zeg ik U goeden dag want ik moet er op uit.
    Hopende U zelf en Wil in goede gezondheid deze zult ontvangen
    en in gedachten omhelsd.</p>

    <p>Nu liefs, Vincent</p>
  </body>
</html>
