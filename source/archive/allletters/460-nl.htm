<!DOCTYPE HTML PUBLIC "-//W3C//DTD
HTML4.0Transitional//EN""http://www.w3.org/TR/REC-html40/loose.dtd"
>

<html>
  <head>
    <meta http-equiv="Content-Type" content=
    "text/html; charset=ISO-8859-1">
    <meta name="PublishedIn" content="The Letters of Vincent van Gogh, 1886 - 1890, Publisher: Scolar Press, 1977">
    <meta name="Author" content="Vincent van Gogh">
    <meta name="Recipient" content="Theo van Gogh">
    <meta name="Location" content="Paris">
    <meta name="Date.Spread" content="30">
    <meta name="Date.Written" content="August 1886">
    <meta name="Source" content=
    "Private Collection, van Gogh family">
    <meta name="Editor" content="Inge Geerling">
    <meta name="Translator" content="">
    <meta name="DC.Type" content="letter">
    <meta name="DC.Identifier" scheme="Bulfinch,etc" content="460">
    <meta name="DC.Date" scheme="W3CDTF" content="1886-08-15">
    <meta name="DC.Language" scheme="RFC1766" content="nl">

    <title>Brief van Vincent van Gogh aan Theo van Gogh</title>
    <meta name="DC.Subject" content="">
  </head>

  <body>
    <p>Waarde Theo,</p>

    <p>Van morgen ontvingen wij Uw schrijven. En vinden dat
    het al heel mooi is dat ge de zaak hebt geëntameerd - en het
    ijs gebroken, in zoover ge er met de Hollandsche heeren over gesproken hebt &c.
    En mijn &ldquo;elle sera &agrave; la vapeur&rdquo; zie ik nog niet in dat onjuist is,
    daar ik zelf dat à la vapeur zijn in ’t verschiet zie, en
    op staanden voet  slechts in zoover, dat onze energie
    à la vapeur moet wezen. In ’t verschiet zie ik ’t wel. En wat op
    staanden  voet aangaat, ge herinnert U nog dat ik u zeide: vang
    desnoods deze keer bot, maar dan is er vast eens over gesproken - en
    dan moet er een tweeden togt [tocht] naar Holland van Bonger en U zamen overheen.
    Voorloopig is er alle reden om met vader Pangloss te zeggen,
    tout est pour le mieux dans le meilleur des mondes.</p>

    <p>Maar nu, kerel, de oplossing van het  vraagstuk S. die ge in
    Uw brief van heden geeft n.l. &ldquo;Zij er uit of ik
    er uit &rdquo; zou heel kort bondig en afdoend wezen - als
    het uitvoerbaar was. Doch gij zult op moeielijkheden
    stuiten die Bonger en ik dezer dagen onder de oogen hadden en waar
    wij ons uiterste best op doen om er licht in te krijgen.  Die
    moeielijkheden zijn anders dan ge denkt, maar het is nu ’t
    moment niet in details te treden; wij  zullen U er alles van
    vertellen als ge terugkomt.</p>

    <p>Dat gij niet bij S. en S. niet bij U hoort, is dunkt me vast en zeker,
    en dat het dus uitgemaakt moet worden ook - maar hoe? Het is goed
    dat gij U er op voorbereid houdt, dat de zaak misschien niet kan
    afgemaakt worden op de door U voorgestelde wijze, daar door haar te
    brusqueeren ge haar lijnregt of tot zelfmoord zoudt kunnen brengen
    of haar gek maken, waarvan de terugwerking op Uw zelf natuurlijk
    triest zou zijn en U voor altijd zou kunnen knakken.</p>

    <p>Geen ongelukken dus s.v.p. Nu heb ik tegen Bonger ook gezegd
    wat ik tot U zeide dat ge haar aan een ander moest zien over te
    doen, en tegen Bonger heb ik ten volle gezegd hoe ik het voelde -  dat
    een arrangement à l’amiable dat vrij wel voor de hand ligt is dat ge
    haar overdoet aan mij. Zooveel is zeker indien zoowel gij als
    zijzelve er in berusten  wildet, dan ben ik bereid S. van u over
    te nemen liefst echter zonder haar te trouwen doch als ’t beter uitkomt
    dan zelfs met een mariage de raison.</p>

    <p>Ik  schrijf u dit kortaf opdat gij vóór uw terugkomst nog tijd
    zoudt hebben er eens over te denken. Daar zij zoodoende
    het huishouden zou kunnen doen en daar zij zichzelf bedruipt door
    haar werk, ware ’t voor U eer eene bezuiniging dan andersom.
    Lucie heeft haar congé; ik heb haar gezegd dat
    gij er niet mede zoudt doorgaan omdat het te duur uitkwam, maar
    haar aangehouden tot uw  terugkomst omdat gij dan kunt beslissen
    hoe ’t huishouden wezen zal en ingeval die beslissing niet den
    eersten besten dag genomen kan worden is ’t welligt wenschelijk tot
    er beslist is met S. het huishouden op den zelfden voet
    te laten wat Lucie betreft.</p>

    <p>Kondt gij zelf in dit arrangement treden dan zie ik als eerste
    gevolg voor u er in dat gij u geheel vrij man zoudt voelen en uw
    eigen engagement à la vapeur zou gaan.
    Goeden moed en bedaardheid.</p>

    <p>Wat het werk betreft, ik heb een pendant voor die bouquet die
    ge bij U hebt verder een tak witte lelies - wit, rose, groen -
    tegen zwart, in den geest van een zwart japansch verlakt met
    parelmoer ingelegd, die ge kent, - dan een tak oranje tijgerlelies
    tegen blaauw fond, dan een bouquet daliahs, violet tegen geel
    fond, en roode glaïeuls in een blaauwe vaas tegen
    licht geel.</p>

    <p>Bonger is bezig te lezen Au Bonheur des Dames en ik heb
    gelezen Bel Ami van Guy de Maupassant.</p>

    <p>Weet ge dat en Bonger en S. hier slapen en het zijn
    curieuse dagen; soms zijn we erg erg bang voor haar en soms zijn
    we almagtig [allemachtig] vrolijk en opgewekt. Maar S. is geducht
    gederangeerd, en het is nog lang niet
    over.</p>

    <p>Dat het echter beslist af is tusschen u en haar zult ge weerkeerig
    pas voelen als ge elkaar terugziet en ge hoeft dus niet te vreezen
    ge er weer aan vast raakt. Maar gij moet veel met haar praten en
    haar zien te bezorgen. Denk er over na in den tusschentijd van
    nu en dat ge weer terugkomt aux grands
    maux les grands rémèdes.</p>

    <p>Bonger schrijft hier zeker bij tenzij hij heden u van zijn kantoor
    uit schrijft. </p>

    <p>Groeten  thuis, met een handdruk,</p>

    <p>b. a. t. Vincent</p>

    <p>De ruil tegen 2 aquarelles Isabey zou ik heel
    goed vinden vooral indien het figuren van Isabey zijn. Zie
    er de pendant, die ik hier heb bij te ruilen en iets anders
    erbij te krijgen. Zeg eens, is het onmogelijk de Otto Weber
    van Prinsenhage, te krijgen, die mooie herfst? Ik zou daarvoor
    hun een serie maken van 4. We hebben meer aan schilderijen dan
    aan teekeningen maar doe zoo als het uitkomt.</p>



    <p>[Andreis Bonger]</p>

    <p>De fond van V’s redeneering is ook mijne overtuiging.
    De kwestie is S. de oogen te openen. Ze is
    hoegenaamd niet verliefd op je, maar ’t is alsof je haar
    behekst hebt. Ze is zedelijk zwaar ziek... Het
    spreekt dat we haar, in dien toestand, niet aan haar lot hebben kunnen
    overlaten. We zijn integendeel zoo hartelijk mogelijk voor haar
    geweest. Zoo we ’t niet gedaan hadden zou ze waanzinnig
    geworden zijn. Hetgeen me doet hoopen op haar genezing is hetgeen ze me gisteren avond zei:
    &ldquo;que je suis b&ecirc;te de ne pouvoir me faire un
    raisonnement.&rdquo;
    Ze schijnt dus wel te gevoelen waaraan ’t hapert.
    De groote moeielijkheid is haar koppigheid, waartegen we ons reeds
    verscheidene malen het hoofd gestoten hebben. Met hardheid is
    niets aan te vangen... Het is uiterlijk moeielijk voorshands
    een plan te maken, (dat van Vincent is, onuitvoerbaar;
    dunkt me) maar ik hoop dat je hiervan  doordrongen bent
    dat je haar verkeerd hebt aangepakt; de verhouding  van het laatste jaar
    heeft tot niets geleid dan haar geheel van de wijs te helpen.
    Het zou misschien nog veel beter geweest zijn geheel met elkaar
    te leven; dan zou ze zelf wel ingezien hebben, dat je volstrekt
    niet bij elkaar pasten. Wanneer ze een maand  lang met
    iemand anders leven kon, die haar zinnen wist te boeien, haar
    verzorgde (want ze heeft veel zorg noodig) en haar gezondheid
    weer opfleurde, zou je vergeten zijn. Haar toestand
    heeft veel van de overspanning van de meeste meisjes
    in Holland. Het zal niet minder moeielijk zijn S. van de hare
    te overtuigen, dan rust te brengen in de gemoederen daarginds. </p>

    <p>Ik vermoed dat je mijn zuster Jo en Annie niet getroffen zult hebben;
    beiden zijn, meen ik, uit de stad. We verlangen beiden
    te weten hoe de zaken te Amsterdam staan. Veel genoegen deed ’t
    me te hooren dat V. thans erkend wordt. Wat een voldoening voor
    het vaste vertrouwen dat je in hem gehad hebt! Hij
    heeft een paar heele mooie dingen gemaakt; die op gelen fond
    doen  heel goed. Het ensemble van de bloemenstukken is
    heel vroolijk en kleurrijk; maar sommige zijn plat, waarvan ik hem
    waar niet overtuigen kan. Hij antwoordt me aldoor; maar ik heb
    er dat en dat kleurenkontrast in willen brengen. Comme si je ne m’en
    fichais pas de ce qu’il a <i>voulu</i> faire!</p>

    <p>Schijf ons wanneer je terug komt. Tracht te komen met
    vernieuwde lichaamskrachten en een klaren geest en een vasten
    wil. Ze zijn alle drie noodig. </p>

    <p>De toestand is anders volstrekt niet hopeloos,  maar
    zael zorgelijk.  Spijker gaat maar heel langzaam vooruit.
    Groet je familie van me en geloof me van
    harte je vrind,</p>

    <p>Bonger</p>
  </body>
</html>
